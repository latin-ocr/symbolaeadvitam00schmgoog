 

8

 

exposuerunt coronariorum nomine supplere et ubi errasse viden-
tur, pro virili parte corrigere.

Juventuti Haloandri faustissimum sidus affulsisse, nemo ne-

gabit. Natus enim est saeculo sexto decimo, aut imminente aut
jam exorto,¹) quo tempore humanitatis studia diu turpiter neglecta
a Graecis et Italis pristino honori restituta ad Germanos nuper
transierant. Patriam habuit Zwiccaviam‚ urbem Saxoniae quon-
dam sui juris celeberrimam, quae, quum jam olim literas in sinu
fovisset, tunc Stephanum Rothium Latinae et Georgium Agricolam
Graecae linguae doctores nacta erat peritissimos. Ita factum est,
ut juvenis discendi cupidissimus magistris uteretur inprimis idoneis,
qui ingenium ejus optime excolerent et ad limpidissimos verae
eruditionis fontes viam ei monstrarent.
’ Quae hucusque commemoravimus scriptis quidem testimoniis
muniri nequeunt, quum nec publicas tabulas natorum nec indices
discipulorum Zwiccaviensium ex illis temporibus exstare testes
fide digni pro certo mihi affirmaverint, nec ullum aliud de
gente et origine Haloandri documentum, quantum compertum habui,
aetatem tulerit.

Quod autem sequentes vitae annos Nostri usque ad ejus
reditum ex Italia attinet, ex quo ipsius nomen in omnium ore
fuit, felicissime contigit nonnulla ex scriniis, ubi latitabant, monu-
menta in lucem revocare, quae, si cum rebus aliunde notis com-
paramus, valde mihi idonea videntur ad illustrandas hujus periodi
vicissitudines. ’

Varia enim inter se jactant scriptores

Hausfritz ²) aperte profitetur, ad conjecturas confugiendum

7-———.————.—-—————- -

¹) Quantum valeat argumentum, quod Hugo Ι. c. pro saeculi quinti decimi
exitu affert, infra videbimus.

2) Memoria Gr. Haloandri (Norimb. 1736.) ἕξ. 111 sqq. p. 6 et 8.

